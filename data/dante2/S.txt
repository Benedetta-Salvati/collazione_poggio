Huic ipsi inter seniorem aliquando iunioremque Canes prandenti, cum ministri utriusque, dedita opera, ante pedes Dantis, ad eum lacessendum, ossa occulte subiecissent, remota mensa, versi omnes in solum Dantem, mirabantur, cur ante ipsum solummodo ossa conspicerentur. Tum ille, ut erat ad respondendum promptus : « Minime, inquit, mirum, si Canes ossa sua comederunt ; ego autem non sum Canis. »