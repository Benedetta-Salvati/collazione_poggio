Huic ipsi inter seniorem aliquando tunioremque Canes prandenti, cum ministri utriusque, dedita opera, ante pedes Dantis, ad eum lacessendum, ossa oculte subiecissent, remota mensa, versi omnes in solum Dantem, mirabantur, cum ante ipsum solummodo ossa conspicerentur. Tum ille, ut erat ad respondendum promptus : « Minime, inquit, mirum, si Canes ossa sua comederunt ; ego autem non sum Canis. ».