Huic ipsi inter seniorem iunioremque Canes prandenti, cum ministri utriusque, dedita opera, ante pedes Dantis, ad eum lacessendum, ossa occulte subiecissent, remota mensa, versi omnes in solum Dantem, mirabantur, cum ante ipsum solummodo ossa conspicerent. Tum ille, ut erat promptus ad respondendum : « Minime, inquit, mirum, si Canes ossa sua comederunt ; ego autem non sum Canis. ».